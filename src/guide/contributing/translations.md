# Traduzioni

Vue si è diffuso in tutto il mondo, con il core team che si trova tra almeno una mezza dozzina di diversi fusi orari. La community è in continua crescita e vogliamo che la documentazione sia accessibile per quante più persone possibile.

Fornire traduzioni della documentazione è qualcosa di cui il core team non può occuparsi da solo. Fortunatamente, una grande community di traduttori ci aiuta con contributi sia grandi che piccoli. Se stavi pensando di contribuire al progetto, questo potrebbe essere un buon posto dove cominciare.

## Traduzioni della community

La tabella seguente elenca i repository GitHub delle traduzioni della community. Queste traduzioni sono create dalla community, per la community. Alcune traduzioni potrebbero essere incomplete, ma forniscono comunque una *Vue experience* significativamente migliore ai lettori che preferiscono tali lingue.

Per completezza, abbiamo aggiunto nella lista anche la documentazione ufficiale.

<guide-contributing-translations />

Grazie a tutti coloro che hanno contribuito a queste traduzioni. Il vostro duro lavoro è ben apprezzato.

## Come posso partecipare alle traduzioni?

Il primo passo è controllare se esiste già una traduzione per la lingua in questione. In aggiunta alla tabella di sopra, un buon posto dove iniziare è [questo issue in evidenza](https://github.com/vuejs/docs-next/issues/478), che viene usato per tenere traccia delle varie iniziative di traduzione nella community.

Se c'è già una traduzione attiva ci sono vari modi per aiutare. Il repository GitHub dovrebbe essere un buon posto per iniziare a raccogliere informazioni su come una particolare traduzione viene gestita e sui suoi responsabili. Tutti i repository di traduzione dovrebbero permetterti di aprire issues e Pull Requests se dovessi avere suggerimenti per migliorare la traduzione.

## Cosa faccio se non ci sono traduzioni già esistenti?

Se vuoi creare una nuova traduzione, puoi farlo liberamente. Non hai bisogno del nostro permesso per iniziare, ma dovresti leggere attentamente il resto di questa pagina affinché sia chiaro come procedere.

Prima di iniziare, è meglio controllare se esiste già una traduzione della community per Vue 2. [Questo issue in evidenza](https://github.com/vuejs/vuejs.org/issues/2015) dalla documentazione di Vue 2 potrebbe aiutare.

Lavorare su una traduzione è più divertente, ed è più probabile che abbia successo, se partecipano più collaboratori. Anche se non dovessi conoscere personalmente nessuno che possa essere d'aiuto potresti comunque trovare altri traduttori nella community di Vue.

La documentazione viene costantemente aggiornata. Molte modifiche sono minori e non impattano direttamente le traduzioni, ma altre apportano sostanziali migliorie che hanno bisogno di essere tradotte. Prima di iniziare a lavorare su una nuova traduzione può essere utile dare un'occhiata ai repository GitHub per qualche altra lingua così da farti un'idea su come altri gestiscono il processo di aggiornamento.

Quando crei inizialmente una traduzione, potresti voler usare un repository GitHub personale. È consentito farlo, purché sia pubblicamente accessibile e aperto a contribuzioni esterne. Assicurati che la tab degli *Issues* sia abilitata nelle impostazioni del repository. Potrai effetuare la migrazione del repository ad un'organizzazione condivisa in una fase successiva.

Non appena avrai creato una traduzione, assicurati di aggiungerla a [questo issue in evidenza](https://github.com/vuejs/docs-next/issues/478) così che il resto della community possa trovarla.

Ti consigliamo inoltre di aggiornare il prima possibile il file nella root `README.md`. La maggior parte delle traduzioni aggiunge informazioni extra per aiutare potenziali collaboratori a partecipare.

## Posso aggiungere la mia traduzione a questa pagina?

Se hai tradotto più della metà della documentazione per favore apri una Pull Request per aggiungere il tuo repository alla tabella delle traduzioni della community su questa pagina.

La documentazione ufficiale viene rilasciata su [Netlify](https://url.netlify.com/HJ8X2mxP8). Ti consigliamo di fare lo stesso. Alcuni traduttori della community usano i propri account Netlify ma siamo lieti di ospitare sul nostro account le traduzioni in uno stadio avanzato.
